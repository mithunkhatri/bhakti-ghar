---
sidebar_position: 1
title: "अरे बियाव करे बीरो"
---

:::noteटेर
अरे बियाव करे बीरो थे पधारो बाई सुगणा रे <br/>
हरके सु कोड़ा सु करलो आरती बाई मारी
:::

- विरणा कपडा पेर कया आया बाई सुगणा रे <br/>
  कोड में गुलाबी कपडा पेरणा बाई मारी -२ || १ ||

- अरे नया कपडा पेरू जद भोणु याद आवे ओ -२ <br/>
  आखि में भर आवे बाई रे नीर रे || २ ||

- अरे पुगल गढ़ सु चाली जद सासु मेरी बोली रे <br/>
  मत ना ले जाओ कवर ने साथ रे || ३ ||

- सासु मेणा बोलिया रे जद नणदल रा छेल जागिया रे <br/>
  ए खाली रे खोनाइये भाभस आवसी रे || ४ ||

- अरे जेर खा मर जाऊ में तो रूणिचा रे मायने <br/>
  जीवति नहीं जाऊ पूंगल मायने ओ वीरा मारा करो रे || ५ ||

- अरे गेला गेला सुगना बाई गेलाइया मति कर्जो रे <br/>
  ए भानुड़ो सुतो है रंग मेल में बाई मारी || ६ ||

- अरे आवो आवो भानुजी थाने मामोसा बुलावे ओ <br/>
  ए आवता भाणु रा वाजे गुगरा -२ || ७ ||

- पर्चो दिया सुगना बाई जद हरजी गुण गावे -२ <br/>
  ए बादिला भगता ने सोरा राखजो -२ || ८ ||
