---
sidebar_position: 3
title: "रुणिचे रा धणिया"
---

:::note टेर
रुणिचे रा धणिया द्वारका रा नाथ ओ सुगना रा वीर बाबा मैणादे रा लाल
:::

- थाने बीकाणो ध्यावे बाबाजी थाने जोधाणो ध्यावे <br/>
  थाने पुरो मारवाड़ गुजरात बाबाजी थारा ही गुण गावे <br/>
  चारो खान गूंजे बाबा थारी जय जय कार <br/>
  हो सुगणा। … || १ ||

- दी अँधियाँ ने आंखियाँ, कोडिया रो कोड मिटायो है <br/>
  और जात पात रो भेद रामसा पीर मिटायो है <br/>
  बाबा थारी महिमा रो पायो नहीं पार है <br/>
  हो सुगणा। … || २ ||

- थाने निर्धन ध्यावे है तो मालामाल कमावे है <br/>
  और रोगी ध्यावे है तो बाबो रोग मिटावे है <br/>
  सखी मंडल थारी चरणा री दास है <br/>
  हो सुगना। …. || ३ ||
