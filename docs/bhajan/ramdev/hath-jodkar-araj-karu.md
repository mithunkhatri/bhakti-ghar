---
sidebar_position: 8
title: "हाथ जोड़ कर अरज करुँ"
---

:::note टेर
हाथ जोड़ कर अरज करूँ मैं आयो थारे बारणे <br/>
दुनिया माने मोसा बोले एक टाबरिया रे कारणे
:::

- अजमल केवे सुण रे सांवरा इतरो मत बणरे मूंजी <br/>
  एक टाबरियो मन देवे तो नहीं रे घटे थारी पूँजी <br/>
  नहीं रे देवेला विघ्न करुला आयो घर सु धार ने दुनिया || १ ||

- पंडो बोलियो सुणो ठाकरा मूरत से थे काई लड़ो <br/>
  सावरिया सु मिलणो वे तो सागरिया में कूद पड़ो <br/>
  इन रे सागर में पीपाजी ने मिलिया चार भुजा है धार ने दुनिया || २ ||

- इतरी बात सूड़ी अजमलजी सागरिया में कूद पड़िया <br/>
  सोने रा तो महल देखिया हीरा पन्ना खूब जड़िया <br/>
  आय सावरा दर्शन दिया, माथा रे पट्टी बांध ने दुनिया || ३ ||

- सम्वत बासठ नो मास भादवो नयो चाँद जद उगेला <br/>
  सुण रे अजमल थारे पालणे दो दो टाबर झुलेला <br/>
  पानी रो तो दूध बडेला कुमकुम रा पगलिया आंगणे दुनिया || ४ ||

- अजमल घर अवतार लियो है द्वारका रो नाथ जी <br/>
  संत मंडली चरना में बाबा धरो शीश पर हाथ जी <br/>
  वेगा आईजो वचन निभाइजो रतन दर्शन कारणे दुनिया || ५ ||
