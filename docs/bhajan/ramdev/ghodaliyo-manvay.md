---
sidebar_position: 5
title: "म्हणे घोड़लियो मंगवाय"
---

:::noteदोहा
बालपणा में रामदेवजी मन में एक विचारी <br/>
मनडे भायो घोड़लो में चढ़ने करू सवारी
:::

:::noteटेर
म्हणे घोड़लियो मँगवाय मारी माँ मने घोड़लियो मँगवाय <br/>
घोड़े चढ़ ने घुमण जासु घोड़लियो मँगवाय मारी माँ
:::

- बालपणा में रामदेवजी हाथ कीनो हद भारी जी <br/>
  कैसो हठ कीनो रे बालक सोच रही मान थारी जी <br/>
  कीकर इणने मैं समझाऊ लाग रही मन में चिंता || १ ||

- मैणादे सुगणा रे साथे दरजी ने बुलवायो <br/>
  रामदेव रे खातिर कपड़े रो घोड़ो बणवायो <br/>
  दरजी मन में लालच कीनो भीतर बोध भरायो || २ ||

- रंग रंगीलो नेनो घोड़ो बालक रे मन में भायो <br/>
  लीनी हाथ लगाम रामजी मन ही मन मुस्कावे <br/>
  एड़ी लगाई घोड़लिये रे रामदेव आकाश उड़ाया || ३ ||

- जादू रो घोड़लियो मारे दरजी घड़ ने लायो <br/>
  माता पिता मन में घबरावे दरजी कैद करायो <br/>
  दरजी विनती करवा लागो रामदेव जी कष्ट हराय || ४ ||

- दरजी ने पर्चो दिखलायो रामदेव अवतारी <br/>
  दास अशोक सुनावे बाबा सुणलो अरज मारी <br/>
  हिवड़ा में संतोष दिरावो राम रूणिचा रा धणिया || ५ ||
