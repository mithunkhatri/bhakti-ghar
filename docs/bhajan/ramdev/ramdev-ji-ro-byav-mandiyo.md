---
sidebar_position: 10
title: "रामदेव जी रो ब्याव मंड्यो"
---

- रामदेव जी रो ब्याव मंड्यो रुणिचे। <br/>
  सोने रे पाट बैठाय बाबो<br/>
  तेल चढ्यो रुणिचे।

- है तेल चढ्यो हल्दी रंग चढ्यो रुणिचे। <br/>
  अजमल जी रो कंवरो आज सज्यो<br/>
  है बिन्द बण्यो रुणिचे।

- ढोल नगारा आज घुरया आंगणिये। <br/>
  बाई लाछा सुगना नाचे गावे<br/>
  कोड करे आंगणिये।

- है कोड करे भाई पीठी करे आंगणिये।
  केसरिया बागो तुर्रा किलंगी<br/>
  बाबो बिन्द बण्यो आंगणिये।

- हिंदवाणों सूरज चमके है, चमके है। <br/>
  तंवरा रो कंवरो बिन्द बण्योड़ो<br/>
  पलके है पलके है।

- है कमर कटारो हाथ में भालो भलके है। <br/>
  लीले असवारया आज<br/>
  बाबो मुलके है<br/>मुलके है।

- ओळो दोळो निरखे बनड़ी<br/>
  बनड़ो केडो फूटरो। <br/>
  गेरो गेरो निरखे नेतल बनड़ो<br/>
  केडो केडो फूटरो।

- ईने बीरमदे सिँगारयो ए बनड़ी<br/>
  बनड़ो एडो फूटरो। <br/>
  ईने बीरमदे सिँगारयो ए बनड़ी<br/>
  बनड़ो ऐडो ऐडो फूटरो।

- गेरो गेरो निरखे सासु<br/>
  बनड़ो केडो फूटरो। <br/>
  गेरो गेरो निरखे सासु<br/>
  बनड़ो केडो केडो फूटरो।

- ईने हडबू जी सिँगारयो ए नेतल
  बनड़ो केडो फूटरो। <br/>
  ई ने हडबू जी सिँगारियो ई बनड़ी<br/>
  बाबो लागे फूटरो।

- ओळो दोळो निरखे सखियाँ<br/>
  बनड़ो केडो फूटरो। <br/>
  गेरो गेरो निरखे सखियाँ<br/>
  बनड़ो केडो फूटरो।

- ई ने मेणादे सिँगारियो ए नेतल<br/>
  बनड़ो ऐड़ो फूटरो। <br/>
  ई ने सुगना बाई सिँगारियो ए बनड़ी<br/>
  बनड़ो ऐड़ो फूटरो।

- जल्ला रे में तो राज रा डेरा निरखण आई रे।
  ओ मारी जोड़ी रा जल्ला<br/>
  हो मिरगा नैणी रा जल्ला। <br/>
  में तो राज रा डेरा निरखण आई रे।

- सोढा रे आंगण आज बाबो<br/>
  परणीजे जी परणीजे। <br/>
  ओ तो अमरकोट रे माय बाबो<br/>
  परणीजे जी परणीजे। <br/>
  नेतल रो खुलियो भाग बाबो<br/>
  परणीजे जी परणीजे। <br/>
  पगल्या दे पगा चलाय बाबो<br/>
  परणीजे जी परणीजे।

- चंवरया में पकड्यो हाथ बाबो<br/>
  परणीजे जी परणीजे। <br/>
  ओ तो तीन लोक रो नाथ बाबो<br/>
  परणीजे जी परणीजे।<br/>
  ओ तो मूलक मूलक पग राख बाबो<br/>
  परणीजे जी परणीजे।<br/>
  ए तो फेरा लीना चार बाबो<br/>
  परणीजे जी परणीजे।

- पेलो फेरो फिरियो नेतल<br/>
  बाबोसा री लाड़ली। <br/>
  दूजो फेरो फिरियो नेतल<br/>
  माताजी री धीवड़ी। <br/>
  तीजो फेरो फिरियो नेतल<br/>
  काका री भतीजी। <br/>
  चौथो फेरो फिरियो नेतल<br/>
  होया रे पराया।

- सेंवारिया रा दान बाई रा बाबोसा तो देवे<br/>
  आई रे धर्मिया री वेळा ओ राज। <br/>
  गाया भेस्या दान बाई ने माताजी तो देवे<br/>
  आई रे धर्मिया री वेळा ओ राज। <br/>
  हाथा रा हथफूल बाई ने मामोसा तो देवे<br/>
  आई रे धर्मिया री वेळा ओ राज।<br/>

- दो नी बाबोसा बाई ने डायजो रे<br/>
  म्हारी नेतल बाई सासरिये जाय। २।

- मोरियो रे माय म्हारे बाबोसा री लाडक<br/>
  चाली सासरे ओ राज मोरियो। <br/>
  मोरियो रे माय म्हारे काकाजी ऋ लाडक<br/>
  चाली सासरे ओ राज मोरियो। <br/>
  मोरियो रे माय म्हारी बुआ री भतीजी<br/>
  चाली सासरे ओ राज मोरियो।
