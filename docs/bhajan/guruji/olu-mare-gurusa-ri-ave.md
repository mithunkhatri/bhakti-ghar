---
sidebar_position: 12
title: "ओलू मारे गुरू सा री आवे"
---

:::noteटेर
ओलू मारे गुरु सा री आवे ओ, निर्मोही गुरु सा कीकर आऊं थोरोडे देश
:::

- थोरोडे देशडलो दूर सुणीजै ओ दूर सुणीजै ओ, मोसु तो आयो रे नहीं जावे ओ। .. || १ ||

- केल चढ़ु ने मरवे उतरु धडूका ओ उतरु धड़काओ, जोऊ मारे गुरु सा री बात ओ। .. || २ ||

- लिख - लिख पतिया गुरु सा रे भीजु गुरु सा रे भीजु ओ, नैनो में नीर भर आवे ओ। .. || ३ ||

- अन्न नहीं भावे माने नींद नहीं आवे नींद नहीं आवे ओ, विरह सतावे मोय ओ। .. || ४ ||

- मोवन सायर री आई रे विनती आई रे विनती ओ, राखो - राखो चरणा रे माय ओ। .. || ५ ||
