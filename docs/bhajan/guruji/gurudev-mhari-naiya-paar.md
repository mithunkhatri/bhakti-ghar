---
sidebar_position: 5
title: "गुरुदेव म्हारी नैया पार लगाओ"
---

:::noteटेर
गुरुदेव म्हारी नैया पार लगाओ हो महाराज
:::

- सतगुरु आया पांवणा दूधा बरसे मेह <br/>
  गुरुदेव धोरा दूधा चरण पखारू हो महाराज || १ ||

- तन के रो सीरो करू मन रो घालु घी <br/>
  गुरुदेव थे तो रुच रुच भोग लगाओ हो महाराज || २ ||

- गोकुल चमके बिजली मथुरा बरसे मेह <br/>
  गुरुदेव थोरो प्रेम दुशालों भींजे हो महाराज || ३ ||

- कोई जावे द्वारका कोई बदरीनाथ <br/>
  गुरुदेव में तो आपरो शरणो लियो हो महाराज || ४ ||

- कोई उवारे हीरा मोती कोई उवारे प्राण <br/>
  गुरुदेव में तो तन मन धन सब वारु हो महाराज || ५ ||

- बाई मीरा री विनती सुणजो सर जन हार <br/>
  गुरुदेव म्हारी आवागमन मिटाओ हो महाराज || ६ ||
