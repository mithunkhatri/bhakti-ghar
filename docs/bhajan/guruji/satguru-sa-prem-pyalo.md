---
sidebar_position: 4
title: "सतगुरु सा प्रेम प्यालो"
---

:::noteटेर
सतगुरु सा माने प्रेम प्यालो पायो रे <br/>
म्हाने कर मनवार रे, दयालु म्हाने प्रेम प्यालो पायो रे
:::

- असंग जुगा रो सुतो म्हारो हंसलो <br/>
  इन सुतोडा ने आय जगायो रे। दयालु म्हाने … || १ ||

- कुटुंब कबीलो सारो जग झूठो <br/>
  म्हारा ग्यानी गुरु बंधन छुड़ायो रे। दयालु म्हाने … || २ ||

- अड़सठ तीर्थ म्हारे गुरु चरणों में <br/>
  मैं तो भागवत री गंगा में नहायो रे। दयालु म्हाने। … || ३ ||

- आऊँ नहीं जाऊँ नहीं, मरुँ नहीं जन्मु <br/>
  म्हाने अमरापुर रो मार्गयो बतायो रे। दयालु म्हाने। … || ४ ||

- देव नाथ गुरु पूरा मिलिया <br/>
  ओ तो राजा मान यश गायो रे। दयालु म्हाने। … || ५ ||
