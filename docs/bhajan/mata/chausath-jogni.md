---
sidebar_position: 14
title: "चौसठ जोगनी ऐ देवरिये राम जाय"
---

:::note टेर
पालनहारिणी ऐ म्हारे आंगणिये राम जाय <br/>
घूमरघालणी ऐ म्हारे मन्दिरिये राम जाय <br/>
हंस असवारी कर म्हारी मैया ब्रह्मा रो रूप बणायो
:::

- ब्रह्मा रो रूप बणायो भवानी, ब्रह्मा रो रूप बणायो <br/>
  चार वेद थारे मुख में साजे, चारा रो यश गायो रे || १ ||

- गरूड़ असवारी कर म्हारी मैया, विष्णु रो रूप बणायो <br/>
  शंख चक्र और गदा बिराजे, मधुबन बीन बजायो रे || २ ||

- बैल असवारी कर म्हारी मैया, शिवजी रो रूप बणायो <br/>
  जाता मुकुट में गंगा बिराजे, शेष नाग लिपटायो रे || ३ ||

- सिंह असवारी कर म्हारी मैया, शक्ति रो रूप बणायो <br/>
  सियाराम थारी करे स्तुति, भक्त मण्डल यश गायो रे || ४ ||
