---
sidebar_position: 13
title: "हिंगलाज रानी मारे आंगनिये पधारजो"
---

:::noteटेर
हिंगलाज रानी मारे आंगनिये पधारजो <br/>
जगदम्बा रानी मारे आंगनिये पधारजो <br/>
किंकु रा पगल्या, मंदावजो, केसर रा पगल्या मडावजो
:::

- हिंगलाज रानी रे माथे पे मुकुट सोहे <br/>
  तो टीको लगावैं बेगा आवजो || १ ||

- हिंगलाज रानी रे कानो में कुण्डल सोहे<br/>
  तो झुमका पेरन ने बेगा आवजो || २ ||

- हिंगलाज रानी रे ललाट टिकी सोहे <br/>
  तो सुरमो लगावैं बेगा आवजो || ३ ||

- हिंगलाज रानी रे गले में तेवटो सोहे <br/>
  तो नेकलिस पेरन ने बेगा आवजो || ४ ||

- हिंगलाज रानी रे हाथो में मेहंदी सोहे <br/>
  तो हाथ फूल पेरन ने बेगा आवजो || ५ ||

- हिंगलाज रानी रे कमर कंदोरो सोहे <br/>
  तो छल्लो लगावन बेगा आवजो || ६ ||

- हिंगलाज रानी रे पावों में पायल सोहे <br/>
  बिछिया पेरन ने बेगा आवजो || ७ ||

- हिंगलाज रानी रे घेर घुमारो घागरो <br/>
  तो चूंदड़ ओढ़ण ने बेगा आवजो || ८ ||

- हिंगलाज रानी रे चढेवे चढ़ावे चूरमो <br/>
  तो भोग लगावण बेगा आवजो || ९ ||

- हिंगलाज रानी महिला मंडल री विनती <br/>
  दर्शन देवन ने बेगा आवजो || १० ||
