---
sidebar_position: 16
title: "हाथ जोड़ के अरज करू में मावड़ी"
---

:::note टेर
हाथ जोड़ के अरज करू मैं मावड़ी <br/>
चामुंडा महारानी मारी आज तिरादे नावडी
:::

- भव सागर रो पार नहीं है पवन अकोला खावे है <br/>
  डूबत मारी आज नावडी तुम बिन कौन तिरावे है <br/>
  आव आव तू अम्बे बेगी आवरी आवरी || १ ||

- तू है लक्ष्मी तू ही गौरी तू ही आरासुर वाली ऐ <br/>
  तू ही महाकाली तू महा ज्वाला तू ही पावागढ़ वाली ऐ <br/>
  तीन लोक में जागे थारी जोतड़ी ओ जोतड़ी || २ ||

- छल सु सिहं ने वश में कियो है ऊपर की असवारी ऐ <br/>
  बल सु मारियो दैत्य मावड़ी मोती थारी बलिहारी ऐ <br/>
  थारी माया रो नहीं पायो में पार जी ओ पार जी || ३ ||

- नवरात्रि में नव दुर्गा ने जो कोई ध्यावे है <br/>
  रक्षा करती रहे भवानी बेड़ो पार लगावे है <br/>
  मोहन निस दिन धरे तिहारो ध्यान रे ध्यान रे || ४ ||
