---
sidebar_position: 4
title: "घुंघरू छम छमा छम बाजे रे"
---

:::note टेर
घुंघरू छम छमा छम बाजे रे <br/>
निज मंदिर रे मायने आ मीरा नाचे रे
:::

- मीरा गढ़ सु उतरी रे राणा जी पकड्यो हाथ <br/>
  हाथ थे मारो छोड़ दो राणा मुख सु करलो बात || १ ||

- मीरा नाचे मेड़ते में सखियाँ मंदिर माय <br/>
  मीरा बजावे घूघरा ने सखियाँ बजावे ताल || २ ||

- विष रो प्यालो राणा जी भेज्यो दिया मीरा ने जाय<br/>
  कर चरणामृत पी गई रे सहाय करि रघुनाथ || ३ ||

- सर्प पिटारा राणो जी भेज्यो दीजो मीरा ने जाय <br/>
  पकड़ गला में पेरियो रे बन गया नवलाख हार || ४ ||

- बाई मीरा ऋ विनती थे सुणजो सिरजनहार <br/>
  शरण आयो ऋ लज्जा राखजो चारभुजा रा नाथ || ५ ||
