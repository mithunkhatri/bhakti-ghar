---
sidebar_position: 9
title: "आज म्हारे आंगनिये में"
---

:::noteटेर
आज म्हारे आंगनिये में गौरी पुत्र आया जी <br/>
गौरी पुत्र आया ही भागता रे मनडे भाया जी
:::

- कमर तगड़ी पगा पैंजनी हाथ झुंझुनियों लाया जी <br/>
  नैना में काजलियो थारे माथे चाँद मण्डाया जी || १ ||

- चौकी पर सिंहासन जापर सुन्दर वस्त्र बिछाया जी <br/>
  चरण धोय चरणामृत लियो शिव नंदन बैठाया जी || २ ||

- पहन जरी को झबलो रेशम फूल गुंथाया जी <br/>
  ठुमक ठुमक पग धरे गजानन बोले है तुतलाया जी || ३ ||

- अक्षत चन्दन धुप दीप कर, पुष्प हार पहनाया जी <br/>
  भोग लगावण एक थाल भर, लडुडा मंगवाया जी || ४ ||

- लाडू देख विनायक जी को, मनड़ो घणो ललचायो जी <br/>
  उठा उठा कर खावे गणपत, रूचि रूचि भोग लगाया जी || ५ ||

- देख छटा श्री गणपति जी की, मन मेरो हरसायो जी <br/>
  नजर न लागे लम्बोदर के, राय लूण कराया जी || ६ ||

- विघ्न निवारण मंगल करण, रिद्धि सिद्धि संग में लाया जी <br/>
  सखी मंडल श्री गणपति जी का, प्रेम से लाड लड़ाया जी || ७ ||
