---
sidebar_position: 13
title: "नाथ अमली रे मारो शंकर"
---

:::noteटेर
नाथ अमली रे मारो शंकर अमली <br/>
बागान माहिली भंगड़ली घोटाय राखुली
:::

- काई बोवु काशीजी में काई रे प्रयाग <br/>
  काई बोवु हरकी पेड़ी काई रे कैलाश || १ ||

- काशी जी में केशर बोवु चन्दन रे प्रयाग <br/>
  हरकी पेड़ी भांग बोवु धतूरो कैलाश || २ ||

- काई मांगे नोंदियो ने काई रे गणेश <br/>
  काई मांगे भोला शंभु जोगियो रो वेश || ३ ||

- धोब मांगे नादियां ने मोदक गणेश<br/>
  भांग मांगे भोला शम्भू जोगियां रो वेश || ४ ||

- घोटे घोटे नांदियो छोणे रे गणेश <br/>
  भर भर प्याला देवे गंवरा पीवे रे महेश || ५ ||

- हरी घास तो चारे नांदियो बोले अमृतवाणी <br/>
  जे भोले री मरजी होवे तो बरसे पालर पाणी || ६ ||

- कोई चढ़ावे गंगा सागर कोई काचो दूध <br/>
  कोई चढ़ावे बिल पत्र कोई तो भभूत || ७ ||

- गावे सीखे सुने साम्भले बैकुण्ठा रा वास <br/>
  सांचे मन सु शिवजी ने ध्यावे पुरे मनरी आस || ८ ||
