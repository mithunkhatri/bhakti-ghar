---
sidebar_position: 12
title: "अबके सावन घर आवो"
---

:::note टेर
अबके सावन घर आवो शिवजी सावन आयो रे
:::

- अबके सावन घर आवो शिवजी सावन आयो रे <br/>
  पार्वती तो केवे शिवजी रखड़ी घडायो तो जेला रे मोल चुकावो रे || १ ||

- पार्वती तो केवे शिवजी जुटणा घड़ा दो मोतीड़ा रो <br/>
  मोल चुकावे शिवजी सावन आयो रे || २ ||

- पार्वती तो केवे शिवजी चुड़लो चिराजो तो गजरा रो मोल चुकावो शिवजी सावन आयो रे <br/>
  अबके तीजे घर आवो भोला सावन आयो रे || ३ ||

- पार्वती तो केवे शिवजी पायल घडादो तो बिछिया रो मोल चुकावे भोला सावन आयो रे <br/>
  अबके तीजो रे घर आवो भोला सावन आयो रे || ४ ||

- पार्वती तो केवे शिवजी लेरियो मोलावो तो मेंदड़ली रो मोल चुकावो सावन आयो रे <br/>
  अबके तीजो ने घर आवे भोला जुला जुला रे || ५ ||
