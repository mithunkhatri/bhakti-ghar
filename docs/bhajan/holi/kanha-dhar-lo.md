---
sidebar_position: 3
title: "कान्हा धर लो मुकुट खेलो होरी"
---

हा रे कान्हा धर लो मुकुट खेलो होरी, कान्हा धर लो। <br/>
कितसे रे आए कुंवर कन्हैया, तो कितसे आई राधे गोरी (कान्हा) <br/>
गोकुल से आए कुंवर कन्हैया, तो बरसाने से राधे गोरी <br/>
किण रा छै ए कुंवर कन्हैया, तो किणरी छै राधे ग़ोरी (कान्हा) <br/>
नन्द मेहरजी रा कुंवर कन्हैया, तो वृषभानु री राधे ग़ोरी <br/>
कांई करै छै कुंवर कन्हैया, तो कांई रे करै छै राधे ग़ोरी <br/>
गुउवो चरावै कुंवर कन्हैया, तो दहिड़ो बिलोवे राधे ग़ोरी <br/>
कांई रे अरोगे कुंवर कन्हैया, तो कांई अरोगे राधे ग़ोरी <br/>
लाडू अरोगे कुंवर कन्हैया, तो पेड़ा अरोगे राधे ग़ोरी <br/>
कितरा बरस रा कुंवर कन्हैया, तो कितरा बरस री राधे ग़ोरी <br/>
बारह बरस रा कुंवर कन्हैया, तो तेरह बरस तो राधे ग़ोरी <br/>
चंद्रसखी भज बालकृष्ण छबि, तो चिरंजीवी रे आ जुगल जोड़ी <br/>
