---
sidebar_position: 2
title: "भजन हेली सतगुरु की"
---

:::noteटेर
हेली म्हारे आयोडा संतारा लीजो वारणा ए <br/>
हेली म्हारे आयोडा दाता रा लीजो वारणा ए <br/>
ज्यासूं बढे पिया रो मान मान म्हारी हेली ए
:::

- हेली म्हारी नुगरा मानस री संगत ना करो ए <br/>
  ज्यासूं घटे पिया रो मान मान म्हारी हेली ए || १ ||

- हेली म्हारी सुगरा मानस री संगत भले करो ए <br/>
  ज्यासूं बढे पिया रो मान मान म्हारी हेली ए || २ ||

- हेली म्हारे ऊँचा दिराऊ गुरूसा रे बैसणा ए <br/>
  ज्यारे लुल लुल लागू पाँव पाँव म्हारी हेली ए || ३ ||

- हेली म्हारे ऊँचा तो पेड़ खजूर रा ए <br/>
  ज्यांरी जड़ा पियाला माय माय म्हारी हेली ए || ४ ||

- हेली म्हारी कुए री छाया कुए मायने ए <br/>
  ज्यांरो ठंडो निर्मल नीर नीर म्हारी हेली ए || ५ ||

- हेली म्हारी बाई रे रूपा ने पर्चो हरी दियो <br/>
  ज्यारों लोगो थाली में बाग़ बाग़ म्हारी हेली ए || ६ ||
