---
sidebar_position: 3
title: "चालो चालो वासुदेव जी रा लाल"
---

:::note टेर
चालो चालो वासुदेव जी रा लाल चाल्या सरसी रे बिराज में चालणो
:::

- कैमे आवे राणी रे राधिका कैमे आवे लालो रे <br/>
  कैमे आवे मात जशोदा ने जायो लालो रे <br/>
  गाड़ियां आवे राणी रे राधिका पालकियां आवे लालो रे <br/>
  हवाई जहाज में आवे मात जसोदा ने जायो लालो रे || १ ||

- कैमे उतरे राणी रे राधिका ने कैमे उतरे लालो रे <br/>
  कैमे उतरे मात जसोदा ने जायो लालो रे <br/>
  मंदिर उतरे रानी राधिका घर में आवे लालो रे <br/>
  अरे ओरो में पोढ़े मात जसोदा ने जायो लालो रे || २ ||

- काई पेरे रानी राधिका काई परे लालो रे <br/>
  काई पेरे मात जसोदा ने जायो लालो रे <br/>
  साड़ी पेरे रानी राधिका ने पीताम्बर पेरे लालो रे <br/>
  पीलो ओढ़े मात जसोदा ने जायो लालो रे || ३ ||

- काई जीमे रानी राधिका ने काई जीमे लालो रे <br/>
  काई जीमे मात जसोदा ने जायो लालो रे <br/>
  लाडू जीमे रानी राधिका ने माखन जीमे लालो रे <br/>
  इजमो जीमे मात जसोदा ने जायो लालो रे || ४ ||

- काई पूजे रानी राधिका काई पूजे लालो रे <br/>
  काई पूजे मात जसोदा ने जायो लालो रे <br/>
  ठाकुर पूजे रानी राधिका ने भगतो ने पूजे लालो रे <br/>
  सूरज पूजे मात जसोदा ने जायो लालो रे || ५ ||
