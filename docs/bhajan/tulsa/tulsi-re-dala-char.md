---
sidebar_position: 2
title: "तुलसी रे डाला चार"
---

:::noteटेर
तुलसी रे डाला चार वारि जाऊं तुलसी ने <br/>
तुलसी रे हरिया पान वारि जाऊं तुलसी ने
:::

- आषाढ़ महीनो लाग्यो तुलसी ने बोवण जाऊं || १ ||

- राधा ने रूकमण दो बेनरी तुलसो ने सिंचन जाय || २ ||

- श्रावण महीनो लाग्यो तुलसा रे दोय दोय पान || ३ ||

- भादवो महीनो लाग्यो तुलसा रे चार चार पान || ४ ||

- आसोज महीनो लाग्यो तुलसा जी घेर घुमेर || ५ ||

- कार्तिक महीनो लाग्यो तुलसा रे ब्याह रचाय || ६ ||

- सालगराम जी आविया तुलसी रे देऊ परणाय || ७ ||

- लाडू जी पेड़ा सरस जलेबी तुलसी रे भात जिमाय || ८ ||

- राधा रूकमण दो बनरी तुलसी ने बढ़ावन जाय || ९ ||
