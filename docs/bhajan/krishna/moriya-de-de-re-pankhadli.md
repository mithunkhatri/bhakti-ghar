---
sidebar_position: 25
title: "मोरिया देदे रे पांखड़ली"
---

:::note टेर
मोरिया दे दे रे पांखड़ली मारे श्याम ने लगा दू <br/>
मारे श्याम ने लगा दू मारे खाटू ने लगा दू
:::

- मारे श्याम ने लगा दू गुण गोविन्द का गाउँ <br/>
  मैं तो माली जी रे जाऊं माली सु अरज करू <br/>
  तू तो दे दे रे सेवरियो मारा श्याम ने पहनाऊ <br/>
  मारा श्याम ने पहनाउ मैं तो गोविन्द रा गुण गाउ || १ ||

- मै खाती जी रे जाऊं खाती सु अरज करून <br/>
  तू तो गड दे रे पालणियो मारे श्याम ने झुलाऊँ <br/>
  मारा। … मैं तो। … मोरिया। … || २ ||

- मैं कंदोई जी रे जाऊं कंदोई सु अरज करूँ <br/>
  तू तो दे रे लाडूडो मारे श्याम ने जिमाऊँ <br/>
  मारा। … मैं तो। … मोरिया। … || ३ ||

- मैं तो दरजी जी रे जाऊं दरजी सु अरज करूं <br/>
  तू तो बना दे पोशाकां मारे श्याम ने पहनाऊं <br/>
  मारा। … मैं तो। … मोरिया। … || ४ ||

- मैं तो सोनी जी रे जाऊं सोनी सु अरज करूँ <br/>
  तू तो घड दे रे मुकट मारा श्याम ने पहनाऊं <br/>
  मारा। … मैं तो। … मोरिया। … || ५ ||
