---
sidebar_position: 16
title: "आज मारो मोहन मुरली वालो रे"
---

:::noteटेर
आज मारो मोहन मुरली वालो रे <br/>
आज मारो श्याम सुन्दर नखरालो रे <br/>
ऊबो जमुना रे तीर ऊबो जमुना रे तीर
:::

- तू जमना तू बावरी रे निर्मल थारो नीर <br/>
  ए पनियारिया पानी भरे रे ओडण दिखणी रो चीर <br/>
  आज माने घडो उंचावता जावो रे ऊबो जमना रे तीर || १ ||

- इत गोकुल उत मथुरा नगरी बीच में जमना भरी <br/>
  आप सावरिया पार उतरिया में रह गई अद बीच <br/>
  आज में तो झाला दे दे हारी रे ऊबो जमना रे तीर || २ ||

- अस्सी काली रो घाघरो रे कुर्ती बूटेदार <br/>
  पांच मोहर रो तेवटो रे नाथड़ी झलके दार <br/>
  आज मारे चुड़ले रे चूंक दिरावो रे ऊबो जमना रे तीर || ३ ||

- तन सीरो मन लापसी रे नैना घी री धार <br/>
  पुरसँ वाली राधिका रे जीमो कृष्ण मुरारी <br/>
  आज मनवार कर कर हारी रे ऊबो जमना रे तीर || ४ ||

- में ठाणे सावरा यू केयो रे बरसाने मत जाय <br/>
  बरसाने री गुजरी ठाणे राखेला बिलमाय <br/>
  आज में तो ओलु कर कर हारी रे ऊबो जमना रे तीर || ५ ||

- शिखर गढ़ ऊंचो रे मोसु चढियो न जाय <br/>
  केईजो मारा श्याम ने माने गोदिया कर ले जाय <br/>
  आज में तो पाली किस विध चालु रे आज म्हारो मोहन || ६ ||

- छोटो छोटो मत कर राधा मत कर छोटी बात <br/>
  छोटो दूज रो चन्द्रमा रे दुनिया जोड़े हाथ <br/>
  आज में तो दर्शन कर कर हारी रे ऊबो जमना रे तीर || ७ ||

- कड़ी कदम ऋ दाल नीचे राधा आशा राख <br/>
  बाई मीरा के प्रभु गिरधर नागर आखिर जाट अहीर <br/>
  आज में तो चरण कमल बलिहारी ऊबो जमना रे तीर || ८ ||
