---
sidebar_position: 1
title: "नरसी भगत रो भजन"
---

:::noteटेर
सरवरीया री तीर खड़ी आ नेनी नीर बहावे है <br/>
मा का जाया वीर बिना कुन भात भरण ने आदे है
:::

- इक दिन मारो भोलो बाबुल अरब पति कहलातो थो <br/>
  ऊंचा ऊंचा महल मालिया नगर सेठ कहलाता थो <br/>
  अन धन रा भंडार भरिया था पार कोई नहीं पायो थो <br/>
  इन गिनती रा नोकर चाकर याद मने गणी आदे है || १ ||

- लाड़ प्यार सु पली लाड़ली बड़ा घरा परणाई थी <br/>
  दान दायजो हाथी घोड़ा दास दासिया लाई थी <br/>
  सोना चांदी हिरा मोती घड़ा लाई थी <br/>
  बीती बाता याद कर जद हिवड़ो भर भर आवे है || २ ||

- थारे भरोसे सेठ सावरा मारो बाबुल आयो है<br/>
  गोपी चन्दन ओर तन्दूर साधो ने संग लायो है<br/>
  घर घर मांगते फिरे मारो मान घटायो है <br/>
  डूब मारुला घर नहीं जाओ नैनी यु फरमावे है || ३ ||

- और सगा रे मेण मालिया टूटी छप्परि नरसीरे <br/>
  और सागा रे सीरख पातरणा फ़ाति गुदड़ी नरसी रे <br/>
  और सगा रे खटरस भोजन सूखा टुकड़ा नरसी रे <br/>
  देवर नारोनिचो मौसा बोले नणदल जीव जतावे है || ४ ||

- किसी गाँव सु आया हो थे किणरा हो मेहमान जी <br/>
  हाट भरण ने नैनी बाई रो जानो नगर अजार जी <br/>
  नैनी बाई मारी धर्म बेन है साँवरियो फरमावे है || ५ ||

- वीकल होय ने नैनी बाई सावरिया ने कियो <br/>
  राधा रुक्मण संग लेईने सेठ सावरो आयो है <br/>
  सोना चांदी हीरा मोती गाड़ा भर भर लाया है <br/>
  सावरिया ने देख बावली बातो में विल्मावे है || ६ ||

- सावरिया ने याद कियो जड़ सारा दुखड़ा दूर हुआ <br/>
  रंग आपवो स्वाति न्याति घर घर आनंद हुआ <br/>
  छप्पन करोड़ रो भरियो माहरो दास राम गुण गावे है || ७ ||
