---
sidebar_position: 12
title: "कदी कदी सींग गाडरा"
---

:::note टेर
कदी कदी सींग गाडरा सु सींग हार जावे <br/>
समय को भरोसो कोणी कद पलटी मार जावे
:::

- अरे गुरु वशिष्ठ महा मुनि ज्याकी लिख लिख बात बतावे ग्यानी <br/>
  श्री राम जंगल में जावे किस्मत पलटी खावे <br/>
  अरे राजा दशरथ प्राण त्याग दे कदी हाथ लगानी पावे || १ ||

- अरे राजा हरिश्चंद्र राणी तारामती रोहिदास कबीर कहावे <br/>
  अरे ऐसो खेल रचियो मारा दाता तीनो बिकण जावे <br/>
  एक हरिजन एक मगवर एक पूजागर जावे || २ ||

- राजा की बेटी पदमा कहलावे मोर लार परणावे <br/>
  मोर जाय जंगल में मर गया किस्मत पलटी खावे <br/>
  मेर भई सिवजी की ऐसी मोर को मर्द बनावे || ३ ||

- राजा भर्तरि राणी पिंगळा मेहला में सुख पावे <br/>
  अरे सिकार खेलवा राजा भरतरी जंगल माय जावे <br/>
  अरे गोरखनाथ गुरु ऐसा मिलिया राजा जोगी बन जावे || ४ ||

- अरे गुरु कहे ममता की वाणी अमरत रस बरसावे <br/>
  मारो मनड़ो कोणी माने फिर फिर गोता खावे || ५ ||
