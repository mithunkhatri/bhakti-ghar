---
sidebar_position: 31
title: "ओ मारा हरनिर्मोया रे सावरा"
---

:::noteटेर
ओ मारा हरनिर्मोया रे सावरा, जाय बडियो परदेश <br/>
मारा कृष्ण क़ानूड़ा रे काना जाय बसियो परदेश
:::

- आवन जावन कह गयो रे कर गया कोल अनेक <br/>
  गिणता गिणता घिस गई रे मारी लाल अंगुलिया रे रेख || १ ||

- सावरा ने ढूंढन में गई रे कर जोगण रो वेश रे <br/>
  ढूंढत ढूँढत हार गई रे आया है धवळा केस मारा। … || २ ||

- कायण रो कागद करू रे काहेरी कलम दवात सांवरिया <br/>
  कायण री स्याही करू रे गुण लिखण ने जाय मारा। … || ३ ||

- धरती रो कागज़ करू रे कलम करू वनराय सांवरिया <br/>
  सात समंदर री स्याही करू रे हरिगुण लिखिया जाय || ४ ||

- मोहिनी सूरत माधोरी मूरत घुघर वाला केश सांवरिया <br/>
  ओ मीरा ने सांवरियो मिलियो कर नटवर रो वेश मारा। .. || ५ ||
