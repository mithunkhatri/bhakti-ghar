---
sidebar_position: 34
title: "काछबो ने काछबी"
---

- अरे काछबो ने काछबी रेता रे जल में <br/>
  लेता हरी रो नाम। <br/>
  भक्ति कारण बाहर आया। <br/>
  किना संतो ने प्रणाम। <br/>
  संतो रे चरने पड़िया जी। <br/>
  जटक जोली में धरिया जी। <br/>
  तड़प मत काछबकुडी ओ। <br/>
  सांवरिया री लीला रूडी ओ।<br/>
  भक्ति रो भेद ने पायो जी। <br/>
  सांवरो लेट आयो जी।

- पकड़ संतो हांड़ी माय धारिया, <br/>
  तले रे लगाई आग। <br/>
  केवे काछबी सुन रे काछबा। <br/>
  थारो हरी बतावे कटे , <br/>
  थारो सालक पानी रे। <br/>
  मोत की आयी निसानी रे। <br/>
  तड़प मत काछबकुडी ओ। <br/>
  सांवरिया री लीला रूडी ओ।

- ऊबी बळु रे आडी बळु रे <br/>
  मिल गई चारु जाल। <br/>
  एजे नहीं सांवरो आवियो रे ।<br/>
  मारो प्राण निकल्यो जाय। <br/>
  कठे थारो मोहन प्यारो रे। <br/>
  मीठी मुरली वालो रे। <br/>
  तड़प मत काछबकुडी ओ। <br/>
  सांवरिया री लीला रूडी ओ।<br/>

- बळती वे तो बैठ पीठ पर,
  राखु थारो प्राण । <br/>
  निंद्रा मत कर मारे नाथ री। <br/>
  राखु थारो प्राण। <br/>
  हरी मारो आसी वालो रे। <br/>
  जीवा ने तार हसारू रे। <br/>
  तड़प मत काछबकुडी ओ। <br/>
  सांवरिया री लीला रूडी ओ। <br/>

- काची नींद में सुते रे सांवरो , <br/>
  मोड़ी सुनी रे पुकार।<br/>
  बळती अगन ने उतार दिया जी।<br/>
  काछब ने किरतार <br/>
  वाणी भोजो जी गावे रे , <br/>
  टीकम दा राय बतावे रे। <br/>
  तड़प मत काछबकुडी ओ। <br/>
  सांवरिया री लीला रूडी ओ।
