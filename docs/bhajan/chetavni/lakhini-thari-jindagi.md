---
sidebar_position: 8
title: "लाखीणी थारी जिंदगी"
---

:::noteटेर
लाखीणी थारी जिंदगी एक कोड़ी में गमाई <br/>
हीरो तो सवा लाख रो तू एक कोड़ी में गमायो
:::

- तू केवेला थारो म्हारो काम कदे नई आवेला, धन दौलत री भरी तिजोरी थे ही रह जावेला <br/>
  खावेला दूजा मानवी तू भेलो करी न जाए, लाखीणी थारी जिंदगी एक कोड़ी में गमाई || १ ||

- बोयो है तू पेड़ तुम्बे रो आम कहाँ से खावेला <br/>
  मीठी तो थारी जीबड़ी आ तीखी छुरियां चलाई, लाखीणी थारी जिंदगी एक कोड़ी में गमाई || २ ||

- बालपन में खेल गमायो जोबन दास लुगाई रो, बुढ़ापा में रोग सातवे भाई नहीं है भाई रो <br/>
  करले तू चोखा कामड़ा तने साची राह बताऊ, लाखीणी थारी जिंदगी एक कोड़ी में गमाई || ३ ||

- आदेश्वर भाई मंगल गावे जीवन बीतो जावे रे, मिनख जमारो भई रे भाव भावरे फेर जनम नहीं पावे रे <br/>
  करले तू चोखा कामड़ा तने साची राह बताऊ, लाखीणी थारी जिंदगी एक कोड़ी में गमाई || ४ ||
