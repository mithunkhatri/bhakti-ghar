---
sidebar_position: 33
title: "भजले सुआ हरि नाम"
---

:::note टेर
भजले सुआ हरि नाम नाम सु तीर जासी <br/>
मत का मान गुमान काया थारी है काची
:::

- कुण थारो मायर बाप कुण थारो संग साथी <br/>
  कुण तो देवेला आदर मान कुण थारो आगो लेसी || १ ||

- संत मारा मायर बाप धर्म मारो संग साथी <br/>
  गुरूजी देवेला आदर भाव ज्ञान आगे लेसी || २ ||

- माटी री गणगौर घाघरो घमकासी <br/>
  नख सीख गैणो पेर बाजार में राम जासी || ३ ||

- नव मन उलझियो सूत सुण कुण सुलजासी <br/>
  आवेला संत सुजाण हरी के जान सुलजासी || ४ ||

- गावे पूरणदास गुरु मिलिया रविदासी <br/>
  ऐ तो बैठा जाजम ढाल भजन में लव लागि || ५ ||
