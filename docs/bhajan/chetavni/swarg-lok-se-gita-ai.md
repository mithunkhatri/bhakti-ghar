---
sidebar_position: 11
title: "स्वर्ग लोक से गीता आई"
---

:::note टेर
स्वर्ग लोक से गीता आई छोटी बहु गीता बाचेओ राम
:::

- हिरता ने फिरता सासुजी बोलिया बेटा थारी बहु गीता वाचे ओ राम <br/>
  थेई ओ माताजी थो रो जनम सुधारो पराई निंदरा मति करो ओ राम || १ ||

- हिरता ने फिरता भाभीजी बोलिया देवर थोरी बहु गीता बाचे ओ राम <br/>
  थोई ओ भाभीजी थोरो जनम सुधारो, सुधारो पराई निंदरा मति करो ओ राम || २ ||

- हिरता ने फिरता बाईसा बोलिया वीरा थारी बहु गीता बाचे ओ राम <br/>
  थोई ओ बाईसा थारो जनम सुधारो, सुधारो पराई निंदरा मति ओ राम || ३ ||

- पेलो पायो सासुजी पकड़ियो बहुअड माने काई केता जावो ओ राम <br/>
  थेई ओ सासुजी मारे घर रा मालिक बैठा हुकम चला ओ राम || ४ ||

- दूजो पायो भाभीसा पकड़ियो देराणी माने काई केता जावो ओ राम <br/>
  थेई ओ भाभीसा मारे रसोड़ा रा मालिक बैठा बैठा लूंदा जीमो ओ राम || ५ ||

- तीजो पायो बाईसा पकड़ियो भाभस माने काई केता जावो ओ राम <br/>
  थेई ओ बाईसा थारे सासरे पधारो राखडी पूनम ने बेगा आईजो ओ राम || ६ ||

- चोथो पायो पड़ोसन पकड़ियो बहुअण माने काई ओ राम <br/>
  थेई ओ पड़ोसन मारे ओटेरे मालिक थो री मारी करता रहीजो हो राम || ७ ||
