---
sidebar_position: 10
title: "जोगीड़ा ने जादू कीनो रे"
---

:::note टेर
जोगीड़ा ने जादू कीनो रे तनमन बाँधे लीनो रे
:::

- रेण दिवस माने निदरा नई आवे घायल मृग ज्यूं जीव दुःख पावे <br/>
  शब्द कटारी मारी रे म्हारे पिंजर घायल कीनो रे || १ ||

- अन्न पाणी माने कछु ना भावे पल पल छीन छीन याद सतावे <br/>
  दुनिया तो लागे माने खारी रे मैं तो प्रेम प्यालो पियो रे || २ ||

- विरह की अग्नि तन बीच लागि भेदभाव री भरमना भागी <br/>
  चढ़गई प्रेम खुमारी रे मारो ह्रदय प्रेम सु भिगो रे || ३ ||

- मोर मुकुट और गल बीच माला माने तो मिल गया नंदजी रा लाल <br/>
  बाई सुआ ने तारी रे वारो जन्म सफेलकर दीनो रे || ४ ||
