---
sidebar_position: 32
title: "कारीगर मत ना भटके रे"
---

:::noteदोहा
दौड़ सके तो दौड़ ले , जब लग तेरी दौड़ <br/>
दौड़ थकी धोखा मिट्या , वस्तु ठौड़ की ठौड़
:::

- कारीगर मत ना भटके रे <br/>
  मुसाफिर तू क्यूं भटके रे ।<br/>
  कर मालिक ने याद काम थारो ,<br/>
  कदे नी अटके रे ।

- कारीगर पथर घड़े ,<br/>
  पथर में पायो छेद ।<br/>
  छेद माँहि कीड़ो जीवतो रे ,<br/>
  नहीं जीवण री उम्मीद ।<br/>
  के मुख माँहि दाणो लटके रे ,<br/>
  कर मालिक ने याद काम थारो ,<br/>
  कदे नी अटके रे ।<br/>
  कारीगर मत ना । …..

- कारीगर किरतार ने रे ,<br/>
  भाई करवा लागो याद ।<br/>
  दौड़ बुढापो आवियो रे ,<br/>
  कदे नहीं भजियो राम ।<br/>
  भरोसे बैठो डटके रे ,<br/>
  कर मालिक ने याद काम थारो ,<br/>
  कदे नी अटके रे ।<br/>
  कारीगर मत ना । …..

- जंगळ में मंगळ भया रे ,<br/>
  चरू मिल्या जमीं दोय ।<br/>
  भगत केवे भगवान ने रे ,<br/>
  बांधे क्यूं नहीं पोट ।<br/>
  घरे म्हारे क्यूं नहीं पटके रे ,<br/>
  कर मालिक ने याद काम थारो ,<br/>
  कदे नी अटके रे ॥
  कारीगर मत ना । …..

- चोरां ने चरचा सुणी भाई ,<br/>
  लीना चरू निकाळ ।<br/>
  कर्म हीन धन कैसे पावे ,<br/>
  धन का हो गया प्याळ ।<br/>
  बात चोरां ने खटके रे ,<br/>
  कर मालिक ने याद काम थारो ,<br/>
  कदे नी अटके रे ।।<br/>
  कारीगर मत ना । …..

- चोरां चरू निकाळिया ,<br/>
  अरे लीना ढकण लगाय ।<br/>
  जा पटको उण दुश्मण पर रे ,<br/>
  काळ उसी को खाय ।<br/>
  दुश्मण मर जावे झटके रे ,<br/>
  कर मालिक ने याद काम थारो ,<br/>
  कदे नी अटके रे ॥<br/>
  कारीगर मत ना । …..

- चोर चढ्या छत ऊपरे ,<br/>
  लीना छपर उगाड़ ।<br/>
  माधो कहे धन देवे दाता ,<br/>
  देवे छप्पर फाड़ ।<br/>
  कारीगर गिणले झटके रे ,<br/>
  कर मालिक ने याद काम थारो ,<br/>
  कदे नी अटके रे ॥<br/>
  कारीगर मत ना । …..
