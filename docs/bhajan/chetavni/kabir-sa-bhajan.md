---
sidebar_position: 3
title: "कबीर सा का भजन"
---

:::noteटेर
सुरता क्यों नैणो भरमावे रे, थारे हाथ कबीरो नहीं आवे <br/>
ठगनी क्यों नैणो भरमावे रे, थारे हाथ कबीरो नहीं आवे
:::

- आबासूं तो आई अप्सरा कबीरा ने रिझावे रे <br/>
  तीन लोके में फिर फिर आवे हमे कबीरा थारी वारी रे || १ ||

- रूपो पहन रूप दिखावे सोनो पहर रिझावे रे <br/>
  भरी जवानी में फिरे भटकती हरि गुण क्यों नहीं गावे रे || २ ||

- इन्द्र बरसे धरती भीजे पत्थर रो काई भीजे रे <br/>
  मत कर ठगणी अटका झटका कबीरो कदे नहीं भीजे रे || ३ ||

- ब्रह्मा मोया विष्णु मोया शंकर जटाधारी रे <br/>
  पहाड़ों मायेला अवदूतो मोया हमे कबीरा थारी वारी रे || ४ ||

- जात जुलाहो नाम कबीरो मै काशी रो वासी रे <br/>
  म्हारी नजर मे ऐसी आवे एक माय दुजी मासी रे || ५ ||

- पांच इन्द्रियाँ वसकर राखो बाँधी पक्के धागे रे <br/>
  कहत कबीर सुणो रे भाई साधो जल में आग न लागे रे || ६ ||
