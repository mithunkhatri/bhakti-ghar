---
sidebar_position: 11
title: "पियाजी री वाणी मत बोल"
---

:::noteदोहा प्रीतम प्रीत लगाय के , तुम दूर देश मत जाय । <br/>
बसो हमारी नगरी में , हम मांगे तुम खाय ॥ :::

पियाजी री वाणी मत बोल

- जो कोई पियाजी री प्यारी सुणे रे , <br/>
देवे थारी चोंच मरोड़ । <br/>
पपइया , पियाजी री वाणी मत बोल ॥

- चोंच कटाऊं , पपइया थारी रे , <br/>
ऊपर घालू लूण । <br/>
पिवजी म्हारा मैं पिया री , <br/>
थू कुण केवण वालो पपइया , <br/>
पियाजी री वाणी मत बोल ॥

- थारा वचन सुहावणा रे , <br/>
पिव – पिव करे है पुकार । <br/>
चोंच मढाऊं थारी सोवणी रे , <br/>
थू म्हारे सिर रो मोड़ पपइया , <br/>
पियाजी री वाणी मत बोल ॥

- म्हारा पियाजी ने पतियां भेजूं रे , <br/>
सुध – बुध लेवण आय । <br/>
जाय पियाजी ने यूं कहिजे रे , <br/>
ब्रेहणी धान न खाय पपइया , <br/>
पियाजी री वाणी मत बोल ॥

- मीरांदासी व्याकुल भई रे , <br/>
पिव – पिव करे है पुकार । <br/>
बेगा मिलो रे म्हारा अन्तर्यामी , <br/>
तुम बिन रयो नहीं जाय पपइया , <br/>
पियाजी री वाणी मत बोल ।।
