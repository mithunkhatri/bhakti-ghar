---
sidebar_position: 6
title: "लागा रे बाण मारे सबद गुरा रा"
---

:::note टेर 
लागा रे बाण मारे सबद गुरा रा <br/>
केण सतगुरु रा।  
:::

- परणी नार पिया गम जाणे ,<br/>
काई जाणे रे कवारी बाता। <br/>
बिना विवेक वा फिरे भटकती ,<br/>
इन कारण खावे है लाता। <br/>
लागा रे बाण। ….

- पतिव्रता नार भाई भुजवंती ,<br/>
काई जाणे रे पीवजी री बाता। <br/>
सतगुरु मिलिया भरम सब भागा ,<br/>
भूल गई कुबदा री बाता। <br/>
लागा रे बाण। ….

- धरा आसमान सब बिक जावे ,<br/>
सुख जावे समंदर सारा। <br/>
में मारा पीव जी ने कदे नी भूलू ,<br/>
पावे पलक ने दिन राता। <br/>
लागा रे बाण। ….

- प्रेम पोल में मारा सतगुरु पोडिया ,<br/>
मिलने री लग रही आसा। <br/>
गुरु प्रताप रवि दास जी बोले ,<br/>
तार में तार मिलाय दाता। <br/>
लागा रे बाण। ….

- लागा रे बाण मारे सबद गुरा रा ,<br/>
केण सतगुरु रा। <br/>
घायल वे ज्यारी ये बाता। २।
